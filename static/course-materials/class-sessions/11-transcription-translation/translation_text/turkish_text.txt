From Hürriyet (https://www.hurriyet.com.tr/dunya/yeni-arastirma-ortaya-cikardi-dunyada-henuz-kesfedilmemis-9-bin-200-agac-turu-var-41994900)  Yeni araştırma ortaya çıkardı: Dünyada henüz keşfedilmemiş 9 bin 200 ağaç türü varAğaç türleri ve çeşitliliği üzerine yapılan yeni bir araştırmaya göre dünyada sandığımızdan yaklaşık yüzde 14 oranında fazla ağaç türü olduğu tespit edildi. Bu oran da 9 binden fazla bir sayı anlamına geliyor...Yapılan yeni Araştırma dünyada henüz keşfedilmemiş 9 bin 200 Ağaç türü olduğunu ortaya çıkardı.Araştırmacılar, bu konuda ilk defa bilimsel olarak güvenilir bir değerlendirme yapıldığını ifade ediyor.Dünyada bugüne kadar 73 bin 300 ağaç türü tespit edildi, ancak araştırmacılar henüz keşfedilmeyen 9 bin 200 tür olduğunu tahmin ediyor.Ancak ne yazık ki nadir türlerin büyük çoğunluğu tropikal ormanlarda yetişiyor, ve bu ormanlar Iklim Krizi ve ormansızlaşma yüzünden hızla yok oluyor.HENÜZ KEŞFEDİLMEMİŞ AĞAÇ TÜRLERİYaklaşık 140 araştırmacının katkıda bulunduğu araştırma, dünyada 100 binden fazla ormanlık alanda bulunan milyonlarca ağacın kaydedildiği bir veri tabanından faydalanarak yapıldı.Araştırmacılar, insanların özellikle gıda, yakıt, kereste ve ilaç için ihtiyaç duyduğu, ve aynı zamanda iklim krizi ile mücadelemizde bize destek olan bu müthiş canlıları korumak için daha çok çabalamamız gerektiğiniz söylüyor.